— 113 -
et in ceteras regiones simul ac fama poetarum qui
palma donati erant manavit.

Qui in his conciliis certabant poemata recitare de-
bebant ε scimus autem quanti in istiusmodi recitatio-
nibus valeat verborum concinnitas. Adde quod, prae
multitudine carminum ad certamina susceptorum,
brevia tantummodo, ut cantus regaleS‚ ballatae‚ ron-
delli, servantasii, pastorales seu alia hujuscemodi
recitari poterant.

Materia etiam istorum carminum eadem fere sem-
per erat; scilicet laudes Beatae Mariae. Hoc autem
argumentum jamdudum contritum nou nisi effusiore
versuum cultu novari poterat.

In bac Galliae parte quae Picardiam‚ Artesium,
Flandrias Normanniamque complectitur, sub finem
saeculi quarti decimi et praesertim quinto decimo
saecum, nulla fere erat urbs quae poetica con-
cilia annuis vicibus nou celebraret. Haec igitur
multo plura erant quam ut unicuique eorum prae-
essent praestantis ingenii judiceS‚ nedum isti poesim
ad rectum iter revocare possent. Ipsi contra qui
palmas dudum in istis certaminibus acceperant,
et ex aliquo rondello gemello, seu ballata saltatoria
vel retrogradis versibus famam coeperant, normas
tuebantur vel argutiores etiam efficiebant.

Baldettus Herenc, ut jam dixi, figuras carminum
retulit quae in quibusdam ex conciliis istis recita-
bantur; haec sunt : in Insula Flandriae‚ die domi-
nica ante Assumptionem, servantasius in honorem As-

sumptionis Beatae Mariae et Passionis Jesu Christi ;
8

